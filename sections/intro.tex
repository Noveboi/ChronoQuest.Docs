\section{Εισαγωγή}
Το σύστημα "\textlatin{ChronoQuest}" είναι ένα διαδικτυακό λογισμικό που έχει στόχο την εκμάθηση χρηστών ως προς ένα πολιτισμικό ή τουριστικό θέμα. Για την επιδίωξη του στόχου αυτού, το σύστημα περιέχει:
\begin{itemize}
    \item \textbf{Ενότητες} εμπλουτισμένες με κείμενο και εικόνες, με σκοπό την ενίσχυση της αρχικής επαφής ή της επανάληψης του χρήστη με το θέμα
    \item \textbf{Κουίζ} με ερωτήσεις αυτοαξιολόγησης.
     \item \textbf{Ενισχυτικό Υλικό} που θα προσαρμόζεται με βάση τις ανάγκες του χρήστη. Σκοπός του είναι η προετοιμασία του χρήστη για το τελικό διαγώνισμα.
\end{itemize}

Για να θεωρηθεί ότι ο χρήστης έχει ολοκληρώσει ένα θέμα, θα πρέπει μαζί με τις ερωτήσεις κουίζ και την ανάγνωση των ενοτήτων να γράψει και ένα τελικό \textbf{διαγώνισμα} το οποίο θα καλύπτει όλες τις ενότητες του θέματος. Το διαγώνισμα θα είναι προσαρμοσμένο στις ιδιαιτερότητες του χρήστη, έτσι ώστε να μην νιώσει αδικημένος/-η και χαθεί το ενδιαφέρον.